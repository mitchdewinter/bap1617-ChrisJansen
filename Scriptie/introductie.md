#Introductie
<p style="text-align: justify;">Deze bachelorproef heeft als doelstelling de gebouwen van Digipolis Antwerpen te laten doorgroeien in het digitale tijdperk. Hierbij wordt onderzocht wat Internet of Things kan betekenen. Met Internet of Things worden alledaagse voorwerpen met elkaar verbonden door het internet waardoor ze in staat zijn gegevens uit te wisselen tot zelfs autonome beslissingen te nemen. Deze technologische ontwikkelingen drukken zich de dag van vandaag uit in een slimme stad ofwel “Smart City”. Door informatietechnologie optimaal in te zetten, kan het besturen en beheren van een stad veel efficiënter gebeuren. Met de integratie van fysieke, digitale en menselijke interactiesystemen in de omgeving van gebouwen (Smartbuildings) wordt de levenskwaliteit gaandeweg verhoogd. In deze scriptie wordt beschreven hoe “Smartbuildings @ Digipolis: De bezettingsgraad van conferentieruimtes optimaliseren” tot uiting is gekomen.</p>