#Introductie
<p style="text-align: justify;">Deze bachelorproef heeft als doelstelling de gebouwen van Digipolis Antwerpen te laten doorgroeien in het digitale tijdperk. Hierbij wordt onderzocht wat Internet of Things kan betekenen.</p>

<p style="text-align: justify;">Met Internet of Things worden alledaagse voorwerpen met elkaar verbonden door het internet waardoor ze in staat zijn gegevens uit te wisselen tot zelfs autonome beslissingen te nemen. Slim gemaakte toestellen die allerlei gegevens capteren, doorgeven en bewaren, ook persoonsgegevens. Gezien deze ontwikkelingen razendsnel evolueren en gegevensoverdrachten niet meer te controleren zijn, werd de Europese richtlijn waarop de Belgische Privacywet is gebaseerd, vervangen door een Europese verordening. Die ziet erop toe dat de privacy van Europese burgers gerespecteerd wordt en hun gegevens veilig getransporteerd en opgeslagen worden.</p>
<p style="text-align: justify;">Deze technologische ontwikkelingen drukken zich de dag van vandaag uit in een slimme stad ofwel “Smart City”. Door informatietechnologie optimaal in te zetten, kan het besturen en beheren van een stad veel efficiënter gebeuren. Met de integratie van fysieke, digitale en menselijke interactiesystemen in de omgeving van gebouwen (Smartbuildings), wordt de levenskwaliteit gaandeweg verhoogd. De GDPR-regelgeving garandeert een bescherming van de privacy en ziet erop toe dat het dataverkeer veilig verloopt en gegevens in beveiligde omgevingen worden opgeslagen. Het spreekt voor zich dat besturen zich dienen te houden aan de meest strikte regels van deze reglementering.</p>
<p style="text-align: justify;">In deze scriptie wordt beschreven hoe “Smartbuildings @ Digipolis: De bezettingsgraad van conferentieruimtes optimaliseren” tot uiting is gekomen.</p>