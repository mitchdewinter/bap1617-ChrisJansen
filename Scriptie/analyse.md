##Analyse
<p style="text-align: justify;">In het begin van de stage werd er gekeken naar wat mogelijk is voor de stage opdracht en hoe deze aan te pakken. Ook werden optionele paden overwogen om de stage opdracht aan te vullen met andere projecten waar het Internet of Things in kon worden toegepast zoals het evacuatieplan. Deze bachelorproef zou een pilootproject worden binnen Digipolis Antwerpen. Voor aanvang van dit project hebben er zich geen interne hardware projecten binnen Digipolis plaatsgevonden. Voor dit pilootproject was er nog geen omkadering bekend en was er ook nog geen budget vastgesteld. Om deze omkadering uit te tekenen is er gekozen om van in het begin met simpele technologie te starten en het project stapsgewijs uit te bouwen met meer intelligente hardware. Op die manier kunnen de beperkingen en complexiteit van hardware projecten binnen Digipolis Antwerpen in kaart gebracht worden. Het gekozen pilootproject waarbij de bezettingsgraad van vergaderzalen geoptimaliseerd wordt door het inzetten van sensors, zal door drie fasen van het ontwikkelingsproces gaan.</p>

* De eerste fase is development waar mogelijke technologieën en potentiële hardware zal worden onderzocht om dit project tot uiting te brengen. In deze fase moeten ook de beperkingen naar boven komen van wat al dan niet mogelijk is binnen de infrastructuur van Dgipolis Antwerpen. Hierbij staat de beveiliging van het netwerk, de aanwezige data en de wet van de privacy voor personeel en bezoekers voorop.
* De tweede fase is acceptatie waar de het ontwikkelde prototype en de bijhorende software zal getest worden. In deze fase moeten mogelijke veiligheidsrisico’s naar boven komen en verholpen worden. Het prototype zal ook in de praktijk getest worden in een vergaderzaal.
* In de derde en laatste fase, de productie, zal het project verder worden uitgerold naar meerdere vergaderzalen op voorwaarden dat zowel de hardware als de software voldoet aan de criteria en eisen die Digipolis Antwerpen stelt aan dit hardware project.