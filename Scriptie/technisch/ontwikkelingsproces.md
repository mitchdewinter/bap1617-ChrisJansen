###Het ontwikkelingsproces
<p style="text-align: justify;">Om dit pilootproject tot uiting te kunnen laten komen, werd een hele reeks aan technologieën in overweging genomen zowel voor wat hardware als software betreft. Voorheen waren er nog geen specificaties, limitatie of omkadering bekend waardoor een rode draad onbestaande was. Zodoende is dit Internet of Things pilootproject stapsgewijs opgebouwd met als startpunt een simpele microcontroller technologie zoals de Arduino UNO die later evolueerde naar een meer intelligente microcontroller zoals de Raspberry Pi 3B die een Broadcom BCM43438 2.4GHz 802.11N Wifi-chip geïntegreerd heeft om aan de draadloze netwerk beveiligingsvereisten van Digipolis te kunnen voldoen naarmate er meer duidelijkheid kwam in de omkadering van het project. Voor dit project werd er gekozen om Wifi te gebruiken in plaats van Sigfox of Lora omdat alle vergaderzalen zich binnen het gebouw van Digipolis Antwerpen bevinden en er een zeer redundant wifinetwerk beschikbaar is. Zo zijn er drie gratis wifi hotspots in het gebouw beschikbaar elk met hun eigen unieke naam (SSID). Daarnaast zijn er drie privé-netwerken die voorbehouden zijn voor Digipolis zelf.</p>
<p style="text-align: justify;">Vanaf het begin van het pilootproject is er wekelijks een overleg met de stagepromotors van Digipolis Antwerpen georganiseerd om zo het project op te volgen en af te bakenen. Hierdoor werd er scherp gesteld wat er al dan niet mogelijk is. Zo leefde in het begin van het project nog de intentie om een PowerShell script te gebruiken waarmee via de Exchange Web Service API (EWS) de reserveringen van de vergaderzalen beheerd konden worden. Bij het gebruik van PowerShell scripts rijst de bezorgdheid om de veiligheid van het Digipolis netwerk. Hierbij stelde zich de vraag naar het verkrijgen van de execution policies, nodig om een standalone script op de servers te laten lopen. Gedurende de eerste helft van de stage zijn er een heel aantal voorstellen geweest die stukje bij beetje hun bijdrage hadden om dit project vorm te geven. De voornaamste stappen zijn hieronder beschreven alsook de bijdrage die ze aan het project hebben geleverd in functie van het afbakenen en het omkaderen van wat voor Digipolis aanvaardbaar is om als project in de realiteit te worden omgezet.</p>