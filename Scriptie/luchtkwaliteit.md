###Opvolgen van de luchtkwaliteit in het gebouw in real-time.
<img src="images/MQ-135.png" alt="FIGUUR 2: MQ-135 GAS SENSOR" width="200" height="" align="right">
<p style="text-align: justify;">Digipolis Antwerpen bestaat uit twee grote gebouwen met elk zes verdiepingen. Het gebouw is voorzien van een airconditioningsysteemnet. Om die reden is het gebouw voorzien van vaste ramen die niet opengezet kunnen worden. Digipolis Antwerpen stelt zich de vraag of het via Internet of Things mogelijk is om de luchtsamenstelling in heel het gebouw in kaart te brengen. Tijdens het onderzoek is er gekeken naar een Arduino en Raspberry Pi gekoppeld aan sensoren zoals MQ-135 gas sensor die die veelvoorkomende gassen detecteert die de luchtkwaliteit in het dagelijkse leven bepalen. Deze sensor werkt op 5 Volt en is compatibel met een hele reeks microcontrollers. Deze sensor uit de MQ familie detecteert gassen zoals:</p>


* Alcohol of ook voorkomend in de vorm zoals ethanol (C2H5OH) kan terug gevonden worden in bijvoorbeeld schoonmaakproducten, verf en verfverwijderaars. Lange blootstelling aan deze stof kan bij sommige mensen duizelingen en misselijkheid veroorzaken.
* Ammoniak (NH3) is een verbinding tussen waterstof en stikstof. Op kamer temperatuur is deze giftig, kleurloos en brandbaar met een specifieke prikkelende geur die door alle mensen wordt uitgeademd en zich kan opstapelen in slechte verluchte gebouwen.
* Benzeen is een organische verbinding die bijvoorbeeld vrijkomt bij tabaksrook en uitlaatgassen. Bij kamertemperatuur bestaat benzeen uit een kleurloze vloeistof met onaangename geur. In een sigaret zit tussen de 0.01-0.05mg benzeen. Deze stof beschadigt DNA en kan op lange termijn kanker  veroorzaken.
* Koolstofdioxide (CO2) is een anorganische verbinding van zuurstof en koolstof. Dit is een geurloos en kleurloos gas dat samen met waterdamp koolzuurgas vormt. In hogere concentraties is koolstofdioxide giftig.
* Stikstofoxiden (Nox) is een verzamelnaam voor stikstof en zuurstof. Dit is een bijproduct als er op hoge temperaturen verbrandingen gebeuren. 

<p style="text-align: justify;">Bij nader onderzoek van dit project bleek dat het implementeren van deze sensor in het huidige ventilatiesysteem niet praktisch was omdat veel interne systemen afhangen van externe onderhoudscontracten. Het aanvragen van de nodige permissies en integratie in het bestaande systeem zou teveel tijd met zich meebrengen om deze voor een scriptie te gebruiken. Hierdoor kwam het project van luchtkwaliteit ook niet in aanmerking voor deze scriptie.</p>