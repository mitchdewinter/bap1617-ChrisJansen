#Abstract
<p style="text-align: justify;">Het pilootproject omvat een geautomatiseerd zaalreserveringssysteem beheerd in Exchange server 2016 met een Raspberry Pi 3B en een PIR-STD sensor. Het project is stapsgewijs tot stand gekomen. Dit is het eerste Internet of Things hardware project bij Digipolis Antwerpen dat intern werd ontwikkeld. Het project is gestart met een betaalbare technologie en een simpele autonomie, zoals de Arduino Uno microcontroller en een Passive Infrared Sensor (PIR) om activiteit in een vergaderzaal te detecteren. Naarmate het project vorderde is het project geëvolueerd naar het gebruik van meer intelligente hardware, zoals de Raspberry Pi 3B, om aan de projecteisen te voldoen. Zo heeft de Raspberry Pi 3B een ingebouwde ethernet poort, wifi en Bluetooth om het project van de nodige connectiviteit te voorzien. Op de Raspberry Pi 3B draait het Linux Raspbian operating systeem met een Python 3 script om de sensors uit te lezen. De hardware werd verder uitgebreid met een PIR-STD-LP sensor en een Led. De software werd aangevuld met een RabbitMQ MQTT Broker die bij NSX Normalized Systems wordt gehost. De hard- en software zijn in staat om in eerste instantie bewegingen te detecteren wat de aanwezigheid van mensen verondersteld. In de toekomst kan er een DHT22 of MQ-135 sensor aan worden toegevoegd. De DHT22 sensor kan de temperatuur alsook de vochtigheidsgraad meten terwijl de MQ-135 veel voorkomende (giftige) gassen kan opsporen. Deze sensoren zullen later in de scriptie nader besproken worden. De software die deze gegevens interpreteert zal de dataset verrijken in de toekomst. Tijdens deze fase van het project worden de technieken (zowel hardware als software) bestudeerd, geëvalueerd en bijgestuurd met de resultaten van de uitgevoerde testen. Op die manier wordt het proces steeds verder verfijnd en worden werkende deelprojecten gerealiseerd.</p>