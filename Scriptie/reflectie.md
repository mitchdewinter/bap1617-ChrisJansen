#Kritische reflectie 
<p style="text-align: justify;">Deze bachelorproef had als doelstelling de gebouwen van Digipolis Antwerpen te laten doorgroeien in het digitale tijdperk. Hierbij werd onderzocht wat Internet of Things kan betekenen. In deze scriptie werd beschreven hoe “Smartbuildings @ Digipolis: De bezettingsgraad van conferentieruimtes optimaliseren” tot uiting is gekomen.</p>
<p style="text-align: justify;">De initiële opdracht was onderhevig aan veranderingen omdat men niet wist of het project wel kon geïmplementeerd worden. Gaandeweg werd er toch een oplossing gevonden waarbij zowel hard- als software tot hun recht kwamen en volgens de wensen van Digipolis conform alle randvoorwaarden klaar voor testing en implementatie is geraakt. Het project kon niet geheel worden afgerond gezien de toegang tot de server die extern beheerd wordt ontbreekt. Tijdens de stage moesten heel wat hindernissen worden genomen waardoor de tijd ontbrak om de laatste procedure nog te doorlopen. Desondanks is zowel de software als de hardware er klaar voor om uitgebreid getest te worden.</p>
<p style="text-align: justify;">Eén van de belangrijkste zaken die ik geleerd heb, is dat je je moet schikken naar de wensen van het bedrijf of de klant waarvoor je werkt. Je kan niet altijd de technologie of truckendoos gebruiken waar je de meeste ervaring mee hebt. Het is een goede oefening en uitdaging om uit je confortzone te komen. Out of the box denken, verrijkt je, je kennis wordt uitgebreid en je aanpassingsvermogen wordt danig geoefend. Dit leidt tot oplossingen en resultaten die je eerder niet voor mogelijk hield en laat je nieuwe wegen bewandelen die tot mooie dingen kunnen leiden. Het pad heeft zo zijn hobbels, de wandeling wordt een eigen verhaal, een ervaring op zich. Maar vele wandelingen maken dat je ervaring kan opdoen en gewapend bent voor de toekomst. Uit een hobbelig traject leer je meer dan van een vlakke. Af en toe vallen kan geen kwaad zolang dat je rechtkrabbelt, je wonden likt en verder gaat.</p>