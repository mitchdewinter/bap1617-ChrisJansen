###Sigfox QW Developerskit
<p style="text-align: justify;">Digipolis Antwerpen is al enige tijd bezig zich te verdiepen in de wereld van Internet of Things. Al voor de stage begon, heeft Digipolis Antwerpen een QW Development Kit ter beschikking gekregen om zo te onderzoeken wat Sigfox voor Digipolis Antwrpen kan betekenen. Omdat Digipolis geen interne hardware ontwikkelaars heeft die zich specialiseren in Internet of Things, is de Sigfox QW module al een tijdje blijven liggen. Hieruit vloeide de vraag om een nuttige toepassing voor de Sigfox QW module te vinden en te achterhalen of dit een haalbaar project is voor deze scriptie.</p>

<img src="images/GPS_Shield.png" alt="FIGUUR 1: SIGFOX QW DEVELOPERS KIT" width="200" height="" align="right" title="Sigfox QW Developterskit">

<p style="text-align: justify;">
De eerste vraag die Digipolis Antwerpen stelt is: “Wat is de QW Development Kit en wat zijn de capaciteiten ervan?” De QW Development Kit is een standalone Mbed prototype board dat gebaseerd is op het Arduino platform. Dit platform is programmeerbaar via de Arduino IDE of door het gebruikt van AT (Hayes) commando’s. Het prototype board dat gebaseerd is op het NUCLEO-L152RE board heeft naast een ISM 868MHz Sigfox Low power Wide area network (LPWAN) modem (op basis van een TD1204 modem) nog een hele waaier aan sensoren ter beschikking zoals een accelerometer, actieve GPS antenne, lichtgevoelige sensor (VCNL4010), proximity en analoge temperatuur sensors (MCP9700). Verder beschikt de module over 26 digitale en 9 analoge poorten die kunnen gebruikt worden om het systeem uit te breiden. Het QW Development Kit kan functioneren op een 2.3 Volt tot 3.6 Volt stroombron waardoor deze module geheel mobiel gebruikt kan worden om sensordata te verzamelen en deze te verzenden. Sigfox laat toe om 140 berichten van 12 Bytes (exclusief transmissie en header informatie) berichten te verzenden (uplink) en 4 berichten van 8 Bytes per dag te ontvangen (donwlink).</p>
<p style="text-align: justify;">De tweede vraag van Digipolis Antwerpen luidt: “Wat kunnen we met deze module doen?” Indien nodig, rijdt er een interne koerierdienst van Digipolis Antwerpen naar andere hoofdlocaties van de stad zoals de Bel-toren en Perméke-bibliotheek. Om deze koerierdienst beter op te volgen kan de Sigfox module in de koerier zijn voertuig geïntegreerd worden. Zo kan de locatie van de koerierdienst op afstand gevolgd worden en een mogelijk digitaal manifest van de lading bij punt A worden geüpload en bij punt B worden gedownload. Zo kan de administratie en inventarisatie van goederen die tussen de Digipolis locaties verdeeld worden vlotter verlopen.
Om het project tot zijn recht te kunnen laten komen, is het nodig om de juiste beveiligings- en overheidsprotocollen, verzekeringen en een budget voor het installeren van de hardware in de koerierwagen aan te vragen. Het was moeilijk in te schatten of dit allemaal in orde zou kunnen komen binnen de lopende stageperiode. De conclusie was dat het project niet haalbaar was voor deze scriptie.</p>