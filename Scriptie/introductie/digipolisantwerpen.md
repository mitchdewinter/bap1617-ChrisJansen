##Digipolis Antwerpen
<p style="text-align: justify;">De stad Antwerpen rekent voor zijn ICT-diensten op Digipolis. De Sinjorenstad wil een aangename woon- en werkomgeving zijn en wenst daarvoor te kunnen rekenen op een dynamische ICT-dienstverlening. Digipolis ontwikkelt software, implementeert hardware, netwerken en telefonie-infrastructuur. Daarnaast begeleiden ze de personeelsleden van de Stad, OCMW, Zorgbedrijf Antwerpen en politie, realiseren ze ICT projecten en wordt er gezorgd voor een kwaliteitsvolle en stabiele ondersteuning van de gebruikte toepassingen en infrastructuur. Hierbij wordt gebruik gemaakt van de meest recente technologieën, worden de laatste trends gevolgd en wordt er agile gewerkt zodat processen en ontwikkelingen snel kunnen worden bijgestuurd conform de noden en de wensen van gebruikers en stakeholders.</p>
<p style="text-align: justify;">Digipolis betrekt start-ups, studenten, universiteiten en de gewone burger bij hun ontwikkelingen. Iedereen bouwt mee en samen vormen ze een community rond digitaal Antwerpen.</p>
<p style="text-align: justify;">Digipolis Antwerpen wil zijn doorgedreven digitalisering en de daarbij horende stabiliteit ook in eigen huis verder ontwikkelen en gestalte geven. Dit wil zeggen dat de afdeling Digipolis Antwerpen zijn ruimtes optimaal wil benutten. Meer nog, zij willen via een digitaal platform alle bevoegde instanties en medewerkers informeren over het intern gebruik van alle accommodatie en multimedia in het gebouw.</p>
<p style="text-align: justify;">Digipolis werd in 2013 opgericht en werkt in het verlengde van de stadsbesturen van Antwerpen en Gent. Digipolis heeft een vestiging zowel in Antwerpen als in Gent. Gezien Digipolis in het verlengde van openbare besturen werkt, zijn ze net zoals de besturen onderworpen aan de Wet op de Overheidsopdrachten wat een impact heeft op het aankoopbeleid en ook timings danig kan beïnvloeden.</p>