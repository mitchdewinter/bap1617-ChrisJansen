###De bezettingsgraad van conferentieruimtes optimaliseren
<p style="text-align: justify;">Bij Digipolis Antwerpen kunnen de vergaderruimten zowel door  medewerkers als door scholen, politie en andere organisaties gehuurd worden. De druk op de zalen is 
hoog door intern georganiseerde vergaderingen. Gezien de hoge nood aan vergaderruimtes en het aantal vergaderplaatsen echter beperkt is, dringt optimalisering zich op. Een vaak voorkomend probleem is dat een vergadering niet plaats vindt of vroegtijdig gedaan is zonder dat de reservering geannuleerd of aangepast wordt. Om dit te voorkomen en het plaatstekort aan vergaderzalen het hoofd de bieden, heeft Digipolis Antwerpen de vraag gesteld of Internet of Things ervoor kan zorgen dat de beschikbare conferentieruimtes optimaal benut worden?</p>
<p style="text-align: justify;">Door het toepassen van de actuele mogelijkheden beschikbaar in de wereld van Internet of Things is het haalbaar om vergaderzalen automatisch te beheren door het inzetten van sensors. Door het implementeren van verschillende sensoren die informatie vergaren, zou de beschikbaarheid van vergaderzalen in kaart gebracht moeten kunnen worden. De verzamelde gegevens zouden na verloop van tijd geanalyseerd worden waarbij de mogelijkheid verkregen wordt om het toekomstige gebruik van de vergaderzalen te kunnen voorspellen en te optimaliseren. In eerste instantie moet er uitgezocht worden welke technologie gebruikt zou kunnen worden om zo rendabel mogelijk een prototype te kunnen ontwerpen. Hierbij was het ook van belang dat de werking van dit systeem voldoet aan de verschillende regelgevingen en protocollen waaraan moet worden voldaan. Langzamerhand werd het nogmaals duidelijk dat budgettaire- en beveiligingsprocedures het project zullen beïnvloeden en het realiseren van het project niet gemakkelijk zal zijn.</p>
<p style="text-align: justify;">Het onderzoeken van de mogelijkheden en beperkingen, rekening houdend met de privacy wetgeving (GDPR), nam zoals steeds veel tijd in beslag. In het verloop van het onderzoek zijn een aantal technologieën die in aanmerking kwamen voor het project getest. Een aantal van deze technologieën die heel interessant zijn voor dit project zijn geschrapt omdat de data zich niet buiten het intranet mag verplaatsen of dat de technologie een beveiligingsrisico voor het gehele netwerk vormde.</p>
<p style="text-align: justify;">Ondanks deze vooruitzichten is dit pilootproject het meest haalbare zowel qua tijd als budget. Tot op heden is er intern nog geen infrastructuur hiervoor aanwezig. Dit maakte van het pilootproject een uitstekende uitdaging voor een scriptie.</p>