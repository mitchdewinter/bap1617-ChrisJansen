#Internet of Things (IoT): 
Gewone apparaten worden ‘slim’ gemaakt door ze via het internet met elkaar te verbinden zodat ze gegevens kunnen uitwisselen. Het uitwisselen van gegevens betekent in heel wat gevallen ook een inbreuk op de privacy gezien er vaak gebruik gemaakt wordt van camera’s en sensoren. Indien het het persoonlijk gebruik overstijgt, dient men rekening te houden met de Privacywet (GDPR vanaf mei 2018). 

#Man-in-the-middle-attack: 
Hierbij wordt informatie tussen twee communicerende partijen opgepikt door een derde partij zonder dat een van de partijen er weet van heeft. De opgepikte informatie wordt door de derde partij gelezen en kan veranderd worden of er worden berichten verzonden die niet door de communicerende partijen geschreven zijn. De term verwijst naar een derde partij die in tussen de twee partijen staat en berichten onderschept. 

#Webservice: 
Een interface van een applicatiecomponent dat toegankelijk is via standaard webprotocollen  waarbij gebruik gemaakt wordt van XML. Dit gebeurt volledig automatisch en maakt het mogelijk om via het internet vanaf een client (een (web)applicatie of component) een dienst op te vragen bij een server. Webservices spelen een groeiende rol in het denken over component-based systems.

#Software-architectuur:  
De structuur of set van structuren van een softwaresysteem, bestaande uit software-elementen, de relaties tussen deze software-elementen en de eigenschappen van beiden.

#Passive infrared sensor (Pir sensor):
Elektronische sensor dat infrarood licht meet en zo voorwerpen kan detecteren. Deze sensoren worden vaak gebruikt in bewegingsdetectoren. 

#Webserver: 
een programma dat via een netwerk HTTP-verzoeken ontvangt en documenten naar de client stuurt.

#Privacywet: 
De EU richtlijn 1995/46/EG (= Richtlijn Gegevensbescherming) ligt aan de basis voor de Belgische Privacy wetgeving: Wet van 8 december 1992 voor de bescherming van de persoonlijke levenssfeer ten opzichte van de verwerking van persoonsgegevens.
#De wet wordt afgedwongen door de uitvoeringsbesluiten:
KB 13/02/2001 (KB ter uitvoering van de wet van 8 december 1992 tot bescherming van de persoonlijke levenssfeer ten opzichte van de verwerking van persoonsgegevens) en KB 17/12/2003 (KB tot vaststelling van de nadere regels met betrekking tot de samenstelling en de werking van bepaalde sectorale comités opgericht binnen de Commissie voor de bescherming van de persoonlijke levenssfeer). 

#De richtlijn werd evenwel omgezet in een verordening:  
De Algemene Verordening Gegevensbescherming (GDPR) is op 24 mei 2016 in werking getreden maar er wordt een overgangsperiode van 2 jaar voorzien. Vanaf 25/05/18 moet elke organisatie zich in orde gesteld hebben. De  Algemene verordening Gegevensbescherming vereist een strikte toepassing van de wet door overheidsinstanties.

In het kader van de Openbaarheid van Bestuur, dient elke overheidsinstantie zijn aankopen te doen conform de Wet op de Overheidsopdrachten. Deze wetgeving is gebaseerd op Europese regelgeving en legt regels op die betrekking hebben tot:
 
* de bekendmaking van de opdrachten en de voorwaarde van mededinging
* type van opdracht (diensten, levering van werken, goederen)
* afhankelijk van de aard van de opdracht moet er een specifieke procedure gevolgd worden bij het kiezen van de leverancier. De procedures zijn wettelijk bepaald en kunnen variëren van een openbare en beperkte aanbesteding, een algemene en beperkte offertevraag of een onderhandelingsprocedure met of zonder bekendmaking. Procedures zullen in bepaalde gevallen Europees gevoerd moeten worden. 
* na de toewijzing gelden er nog een aantal regels mbt de uitvoeringstermijn van de opdracht, betaling en eventuele boetes.

