##Onderzoeksvraag van het project
<p style="text-align: justify;">De onderzoeksvraag van Digipolis Antwerpen luidt: "Welke mogelijkheden biedt Internet of Things om het Digipolis-gebouw verder te laten evolueren in de wereld van Smartbuildings?" Tijdens de eerste weken van de stage werd er onderzocht welk project hiervoor in aanmerking zou komen. Voordat het project van “Smartbuildings @ Digipolis: De bezettingsgraad van conferentieruimtes optimaliseren” werd gekozen, werd er voorafgaand een onderzoek gevoerd. De beschikbare projecten waren:</p>

* Zoek een nuttige toepassing voor de Sigfox QW Developerskit.
* Zoek een methode voor een accurate telling van mensen in het gebouw om een evacuatie zo vlot mogelijk te laten verlopen.
* Zoek een methode om in real-time de luchtkwaliteit in het gebouw te analyseren.
* De bezettingsgraad van conferentieruimtes optimaliseren.

<p style="text-align: justify;">Deze projecten worden nader bekeken en geëvalueerd om later in de praktijk te worden omgezet. Om als kandidaat-project geselecteerd te kunnen worden, dient het project te beantwoorden aan de regels van de privacy wetgeving en moet het kunnen functioneren binnen de beveilingsvereisten van Digipolis Antwerpen. Het project van deze scriptie is een hardware pilootproject binnen Digipolis Antwerpen. Daarom is het budget niet gedefinieerd en zijn de beperkingen van het project niet bekend. Deze beperkingen worden tijdens het onderzoek en het ontwikkelingsproces vastgelegd op basis van de bevindingen. Deze bevindingen moeten in kaart brengen wat al dan niet mogelijk is binnen het beleid van Digipois Antwerpen. Het is belangrijk hierbij rekening te houden met de aspecten van de privacy wetgeving, de kosten van het project en de in huis aanwezige bronnen om het project toekomstbestendig te ontwikkelen. Dit laat de onderneming toe inzichten te laten verwerven in de praktische uitwerking van Internet of Things projecten binnen Digipolis Antwerpen zelf.</p>