###De accurate telling van mensen in het gebouw tijdens een evacuatie.
<p style="text-align: justify;">In de gebouwen van Digipolis zijn dagelijks enkele honderden mensen aanwezig. In geval van evacuatie wordt er via de intercom een boodschap afgeroepen. Het is echter heel moeilijk om te achterhalen of iedereen daadwerkelijk het gebouw heeft verlaten. Nadat de boodschap tot evacuatie is afgeroepen, moet de verdiepingverantwoordelijke, voor zover mogelijk, zijn verdieping controleren om te voorkomen dat er iemand achterblijft. Dit is een tijdrovende opgave waardoor bij brand of rookontwikkeling de verantwoordelijke zichzelf in gevaar kan brengen. Digipolis Antwerpen vroeg zich af wat Internet of Things hierin voor hen kon betekenen.</p>
<p style="text-align: justify;">Een belangrijk aspect echter was dat de systemen die het aantal mensen tellen of detecteren geen resten mag nalaten in het dagelijks leven van de werknemer of de bezoekers van Digipolis Antwerpen, immers zij dienen te voldoen aan de strengste vereisten van de Privacywet (GDPR). Optische sensoren zoals camera’s of het verzamelen van biometrische gegevens is een zeer gevoelige kwestie in verband met de GDPR. Tijdens het onderzoek naar de mogelijkheden voor dit project zijn een groot aantal system beken waaronder Infrarood sensors die mensen konden tellen, intelligente drukgevoelige matten, ultrasone sensors, een mobiele RFID badgescanners en een automatisch bericht dat weergeven wordt op alle actieve pc's die aanwezig zijn in het complex.</p>
<p style="text-align: justify;">Een autonoom passieve infrarood sensor (PIR) netwerk op batterijen die per verdieping is geïnstalleerd en zo een hele verdieping in het oog kan houden, zou één van de minst indringende oplossingen zijn. Dan hoeft de verdiepingverantwoordelijke enkel nog de toiletten te controleren alvorens zelf het gebouw te verlaten. Uit het onderzoeken naar de haalbaarheid van dit project voor de scriptie, is gebleken dat hiervoor toch heel wat toestemmingen nodig zijn voor het implementeren van het systeem. Bij nood kunnen de stroomvoorzieningen van het gebouw uitgeschakeld worden, hierdoor zou het detectiesysteem van een eigen stroombron voorzien moeten zijn. Voor het plaatsen van lithium batterijen in de infrastructuur van overheidsgebouwen was een hogere beveiligingstoestemming nodig om dit project te kunnen realiseren. Bovendien moest dit ook allemaal protocollair-gewijs aangevraagd worden bij o.a. de veiligheidscommissie. Daarnaast moet ook het budgettaire aspect om de hardware aan te kopen en te testen in rekening genomen worden, wat veel tijd in beslag zou nemen gezien de organisatie aan de Wet op de Overheidsopdrachten is onderworpen. Digipolis Antwerpen wenst te investeren in een waterdicht systeem dat op basis van passieve systemen die onopgemerkt blijven voor de bezoeker of werknemer en geen gebruikershandelingen vereisen wat moeilijk haalbaar is binnen de korte periode van de stage. Hierdoor werd dit project na enkele weken jammer genoeg niet verder uitgewerkt.</p>